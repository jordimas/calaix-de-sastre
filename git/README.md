Hola!

Em dic Jordi Mas, col·laboro amb Softcatalà, i he estat traduint el sistema de
control de versions Git al català des de 2016.

Ho deixo per centrar-me en altres projectes. Estem buscant una o més persones 
que es vulguin encarregar de la traducció al català del Git, i així col·laborar 
també amb Softcatalà.

Algunes informacions:
* Aquí https://www.softcatala.org/projectes/git/ la pàgina amb els detalls de 
la traducció.
* Actualment hi ha 5.610 cadenes traduïdes (unes 50.000 paraules).
* La traducció actual: https://github.com/Softcatala/git-po/blob/master/po/ca.po

Requisits desitjables de qui es vulgui encarregar:

* Ser usuari del GIT. La traducció és molt més senzilla si coneixes el programa, 
així com el procés de pujar les traduccions.
* Pel que fa a procés de traducció usem traducció neuronal i després 
postedició, la qual cosa facilita la feina, però cal ser molt curós, ja que la 
traducció és tècnica.
* Tenir un bon nivell d'anglès i català.
* A nivell d'inversió de temps es publica una versió nova cada 3 mesos que 
normalment introdueix canvis en unes 200 cadenes i representa un dia de traducció. 
Llavors penseu en  dos dies cada tres mesos de dedicació.

Si algú té interès que em contacti a jmas@softcatala.org.

Ajudaré a fer el traspàs. Puc fer una petita formació per explicar com funciona
el procés de traducció, ajudar a les revisions i amb el procés de pujada de 
traducció i  donar un cop de mà perquè la persona que se'n vulgui encarregar 
tingui èxit.



